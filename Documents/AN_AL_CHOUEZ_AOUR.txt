Al Alc'houez Aour

I
Me an'vez ur c'hastell
Savet 'kreiz ar c'hoadou
'Zo kuzhet 'n e dourell
Ar c'haërañ teñzorioù...

II
Prennet e chom an nor : 
an alc'houez aour kollet.
Taolet eo bet er mor
Gant tud diskiantet...

III
Gant un alc'houez estren
Klasket digeriñ 'nor
Bepred eo chomet prenn
Ret kaout an alc'houez aour...

IV
Teñzor ijin ar Ouenn 
Barzhaz ha Lennegezh
'Chomo kuzh da viken 
P'eo Kollet an Alc'houez...

V
Kelted dispont ha taer
O deus splujet er mor
Kavel an alc'houez Kaer :
Digor dor an tenzor...

VI
Hag holl deñzoriou Breizh
'Zo dispak er c'hastell.
Gant alc'houez aour ar yezh
Digar eo an dourell...

20 Mezheven 1964
